<p>प्रातः त्रिवादने द्यूतगृहस्य गन्धः धूम्रः स्वेदः च जुगुप्सावहाः। तदा उच्चद्यूत-उत्पादिता आत्मक्षतिः लोभ-भय-चित्तोद्वेगस्य च मिश्रणम् असह्यम् जायते। ततः इन्द्रियाणि च जागरितानि भूत्वा विद्रोहं कुर्वन्ति।</p>
<p>स्वीया श्रान्तिः जेम्स-बॉण्डेन सहसा अवगता। स्व-शरीरस्य वा स्व-मनसः वा क्लान्तिं सदा जानन् जेम्स-बॉण्डः यथाज्ञानं व्यवहृतवान् अभूत्। एवं सः मानसिक-जडतां भ्रान्ति-जननीम् इन्द्रिय-मन्दतां च परिवर्जितुम् शक्तवान् अभूत्।</p>
<p>स्वक्रीडितायाः रूलेय-क्रीडायाः अव्यक्तम् अपसृत्य, सः जेम्स-बॉण्डः विविक्तकक्ष-स्थम् प्रमुखोत्पीठम् वक्षोमात्रम् परिवेष्टयन्त्याः पित्तलवेष्टन्याः समीपे क्षणं स्थातुं गतवान् अभूत्।</p>
<p>शून्यः तु सम्प्रत्यपि क्रीडारतः, प्रादुः जयरतः च।तस्य पुरतः चित्राणाम् शतानां सहस्र-मुद्राणाम् एकः अव्यवस्थितः राशिः अभूत्। तस्य स्थूलस्य वाम-बाहोः छायायां, पञ्चलक्षक-मूल्य-मितः बृहत्कायानां पीतवर्णानाम् एकः सुविन्यस्तः चयः निलीनः अभूत्।</p>