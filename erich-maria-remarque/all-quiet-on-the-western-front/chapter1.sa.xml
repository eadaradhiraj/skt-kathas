<p>वयं सीमायाः नवकिलोमीटरं पृष्ठतः स्मः। अधुना गोमांसेन सह श्वेतशिम्बीभिः पूर्णोदराः तृप्ताः सन्तुष्टाः स्मः। सायङ्कालाय अपि प्रत्येकः पूर्णं भोजनपात्रं ग्रहीतुं शक्तः। तदतिरिच्य, मांसस्य रोटिकायाः च द्विगुणिताः भागाः सन्ति। पर्याप्तम्। ईदृशः प्रसङ्गः चिरकालानन्तरम्। सः रक्ताननः सूपकारः साक्षात् भोजनं परिवेषयति। कस्मैचित् अपि पार्श्वगताय सः स्वचमसेन सङ्केतं कृत्वा प्रभूतं भागं प्रददाति। कथं स्वीयं भोजनयानं रिक्तीकुर्यात् इति अजानन् सः अतीव निराशः। त्याडेनः मुलरः च कतिचित् धावनपात्राणि लब्ध्वा, सञ्चयार्थं तानि कण्ठपर्यन्तं पूरीतवन्तौ अभूताम्। त्याडेनः बुभुक्षया एतत् करोति, मुलरः तु सावधानतया। त्याडेनः तत् कुत्र स्थापयति इति सर्वेषां कृते प्रहेलिका अस्ति। सः कृशमत्स्यः अस्ति, तथैव च तिष्ठति।</p>