कटुः मधुरायते - आदि लक्ष्मीः

पुरा किल अनन्तः नाम एकः युवा कुम्भालपूर्ण-नाम ग्रामे वसति स्म। स चतुरः परमतीव अलसः आसीत्। वास्तुतः तु स्वक्षमताविषये अतीव गर्वितचित्तः स। स चिन्तयति स्म यत् ‘स्वस्य चातुर्येण भृशं धनं प्राप्तुं शक्नोमि’। निरर्थकैः वार्तालापैः स्वचातुर्यस्य प्रशंसालापैः स व्यर्थं कालं नयति स्म। तस्य गृहे केवलं तस्य पितामहः आसीत्। अनन्तं सन्मार्गं प्रति आनेतुं स भृशं प्रायतत। परं सर्वं व्यर्थम्।

अतीते समये अनन्तः पणं कर्तुं अभ्यस्तः जातः। स पणद्वयं जितवान् अपि। धनप्राप्तेः एष सुलभः मार्ग एव स्वस्य व्यवसायं कर्तुं स अस्वप्नायत। तस्य पितामहः तं व्यज्ञापयत्—नैष उत्तमः मार्गः। परन्तु अनन्तः तस्य वचनं दुर्लक्षितवान्।

एकस्मिन् दैवे स मित्रैः सह पणं अकरोत्। यत् यदि स घण्टाभ्यन्तरे दशकिलोमितं जिलेबीमिष्टन्नं खादेत्, तर्हि मित्राणि तस्मै सहस्रं रूप्यकाणि यच्छेयुः। तस्य मित्राणि तत् अन्वमन्यन्त। ते दशकिलोपरिमितं जिलेबीमिष्टन्नं आनीय अनन्तस्य पुरतः स्थापयाम् आसुः। स मिष्टन्नं खादितुं आरभत। किञ्चित्कालं यावत् सर्वं सुखावहं आसीत्। अन्ततः गत्वा स अतिरेकः एव आसीत्।

अनन्तः एकं उपायं अकरोत्। स सर्वाः जिलेबीः खण्डयाम् आसित्। ततः रसं निष्कासयत्। खण्डीकृतानां जिलेबीनां एकं लड्डुकं कृत्वा सोऽभक्षयत्। ततः शर्करारसं अपिबत्। यथावचनं मित्रैः तस्मै सहस्रं रूप्यकाणि दत्तानि। 

तस्यां रात्रौ एव स उदरे अस्वस्थताम् अगच्छत् अनुभूतवान्। तस्य उदरे वेदनासीत्। तस्य अतिसारपीडा आरभत्।

आरात्रि सः स्वच्छतागृहं पुनः पुनः गच्छन् आसीत्। अन्येद्युः सः निःशक्तः जातः।

अनन्तस्य पितामहः चिन्ताकुलः जातः। सः अचारिवैद्यमाहूतवान्। अचारिः तं परीक्षितवान्।

तेन कानिचन पर्णानि निष्पीडितानि ततः तस्य एका गुलिका कृता। सा रुच्या तिक्तासीत्।

सा गुलिका एतावती तिक्तासीत् यत् अनन्तस्य वमनभावना अभवत्। रुदन् एव सः कथञ्चित् गुलिकाम् अभक्षयत्।

अनन्तरम् अचारिः वृक्षत्वचः अर्कस्य कषायं तं पाययितवान्। इदानीं सः सत्यमेवारोदीत्। तथापि पितामहस्य भीत्या निःशक्तेः कारणात् सः कथञ्चित् पीतवान्।

एषः उपचारः दिने त्रिवारं प्राचलत्। अचारिः उपचारार्थं दश-वराह-नाणकानि स्वीकृत्य निर्गतः।

अनन्तः केवलं पश्यन् स्थितः। तस्य पितामहः तं सस्मितम् अपश्यत् सोऽवदत् "अस्माभिः स्वकर्मणः सर्वाणि फलानि उपभोक्तव्यानि भवन्ति। त्वया जिलेबीः निष्पीड्य गुलिकाः कृत्वा भक्षिताः। ततः निष्कासितं रसमपि पीतवान्। अचारिः त्वया जितं धनम् अनयत्। अधुना तव मुखे निष्पीडितानां पर्णानां तथा च कषायस्य तिक्ता रुचिरेव अवशिष्टा। मधुरजिलेबीनाम् अतिसेवनस्य फलमिदम्। अधुना वा स्व-दायित्वं ज्ञात्वा वर्तस्व। प्रमत्तः मा भूः कार्यमग्नः भव। तदा एव त्वं सुखेन निवससि। कृपया मम वचनमनुसरतु।"

"तात, अहं तव वचनमनुमन्ये। ज्येष्ठानामुपदेशः सङ्कटकाले आशीर्वादः एव भवति" सः दृढनिश्चयेन उक्तवान्।

ततः आरभ्य अनन्तः आलस्यं त्यक्तवान् कार्ये कटिबद्धः च अभवत्। समीपवर्तिनि काले एव सः दायित्ववान् भूत्वा कीर्तिमाप्नोत्।
