मत्स्मृतयः - १

मम नाम डोक्का-सोम-शङ्करम्। अहम् पूर्वगोदावरी-जिलाक्षेत्रात् वक्कलङ्का नाम लघुग्रामात् अस्मि। अहं ६५ वर्षीयः। अहं षड्वर्षीयः आसं तदारभ्य चन्दमामां पठामि। तेषु दिनेषु अस्माकं गृहे एकः निवासी पाचकः आसीत्।

यदा मम पितृव्यस्य पुत्राः विरामदिनेषु अस्माकं गृहमागच्छन्ति स्म तदा सः तेभ्यः चन्दमामा-पुस्तकस्य वार्षिकमूल्यनिमित्तं २५ पैसा याचते स्म। (तेषु दिनेषु अङ्कस्य वार्षिकमूल्यं २५-५० पैसा एतावदेवासीत्)। अहं तस्य ग्राहकक्रमाङ्कम् इतोऽपि स्मरामि - टी.सी.एस् ३१६६।

मासस्य द्वितीये अथवा तृतीये दिनाङ्के अहं पत्रालयं (अस्माकं प्रतिवेशिगृहम्) गच्छामि स्म तत्र प्रतीक्षां च करोमि स्म।

पत्रस्यूतः यदा उद्घाट्यते स्म तथा च स्यूतस्य मुखं यदा अधः क्रियते स्म तदा तस्मात् स्यूतात् पतत् चन्दमामा-पुस्तकं दृष्ट्वा अहम् अतीव हृष्टः भवामि स्म। चन्दमामा हस्ते आगते अहं कथामालिकानां पठनं प्रथमं समापयामि स्म। प्रथमं विक्रम-वेताल-सदृशी साहसकथा अनन्तरं पौराणिककथाः।

केचन प्रसङ्गाः एवमासन् यदा मम शिक्षकः मां पृच्छति स्म ‘‘त्वं मह्यं ‘विचित्र कवलालु’ मालिकां दातुं शक्नोषि वा?" अहं निग्रहपूर्वकम् उत्तरं वदामि स्म यद् ‘अहं दातुं न शक्नोमि। भवता मम गृहमागत्य पठनीयं भवेत्।’

यदा ‘कांचु-कोटा’ नाम मालिका प्रसिद्धा जाता तदा मया ज्ञातं तस्य लेखकः श्री दसारी-सुब्रह्मण्यं-गुरुः। अहं तस्मै पत्रं लिखितवान्। सः प्रेम्णा उत्तरं लिखितवान्। यदा अस्माकं पत्रव्यवहारः एवं प्रचलति स्म तदा सः मां तस्य मद्रास-कार्यालयमागत्य मेलितुम् आमन्त्रितवान्। अहं सत्वरं गत्वा मिलितवान्। अहं चन्दमामा पुस्तकस्य पुरातनप्रतीः पठितुमिच्छामि स्म। सः मम प्रार्थनाम् अङ्गीकरोत्। सः तस्य समीपे एकमासन्दं स्थापयति स्म चन्दमामा-पुस्तकानां सङ्कलनं मत्पुरतः स्थापयति स्म च। अहं सायंकालं यावत् तत्र उपविश्य पठामि स्म। तत्र मध्ये समये अनौपचारिकः कश्चन वार्तालापः काफीपानं च भवति स्म।

केभ्यश्चित् वर्षेभ्यः पूर्वं यदा चन्दामामा दुष्टेन ग्रहणेन पीडितः नाम कानिचन मासानि यावत् प्रकाशितः नाभवत् तदा अहम् अन्यैः स्नेहिवाचकैः सह दुःखितोऽभवम्।

सद्यः एव मया ज्ञातं यत् चन्दमामाप्रेमिकाणां कश्चन गणः अस्ति। तत् ज्ञात्वा अतीव आनन्दितोऽहम्। तदा एव मया एतदपि ज्ञातं यत् चन्दमामा पुस्तकस्य प्रथमाङ्कात् आरभ्य सर्वाः प्रतयः केषाञ्चन समीपे वर्तन्ते। तदा अहं तावान् जागरूकः नास्मि अस्य दुःखं जातम्।
यदाहं चन्दमामाप्रेमीगणम् अमिलम् तदा वयं शुभेच्छापूर्वकं चन्दमामा-पुस्तकस्य षष्ठीवर्षाणां कार्यविषये अवदाम। सर्वेषां मतमासीत् यद् यदि रूपद्रौपदी, साहस यात्रा, ऐदु, प्रश्नालु इत्यादयः मालिकाः पुनः प्रकाशिताः भवेयुः तर्हि कियद् उत्तमम्।

अहं चन्दमामा अद्यापि पठामि इति ज्ञात्वा यदा जनाः चकिताः भवन्ति तदा अहं तान् कोपेन पश्यामि उत्तरामि च ‘‘यावज्जीवम् अहं चन्दमामा पठामि भवतां कश्चन आक्षेपः अस्ति वा?’’
चन्दमामा शाश्वतं तिष्ठेत् यथापूर्वं तत् सर्वान् ग्राहकान् आनन्देत् इति अहं कामये।

मत्स्मृतयः - २
१९७० वर्षस्य अन्तः आसीत्। अहं शाला-छात्र: आसम्। एकस्मिन् दिने अहं गृहोपयोगीनि वस्तूनि क्रीत्वा प्रत्यागच्छन् आसम्। अकस्मात् एकस्मिन् लघु-आपणे अम्बिलि-अम्मावन पुस्तकं मम दृष्टौ पतितम्। अहं तत् क्रेतुमिच्छामि स्म। परं मम समीपे पर्याप्तं धनं नासीत्। अतः अहं पुस्तकविक्रेतारम् अब्रुवम् – गृहात् धनं स्वीकृत्य अहमागच्छामि। मत्कृते तत् स्थापयितुम् अहं प्रार्थये । अहं २० निमिरेषु प्रत्यागच्छम्। परं तत्र अम्बिलि-अम्मावन नासीत्। पुस्तकविक्रेता तत् अन्यस्मै विक्रीतवान्।

अहं मम पितरम् अम्बिलि-अम्मावन-विषये उक्तवान्। सः पुस्तकं क्रेतुं बहि: गतवान्। पेरुम्बवूर नाम ग्रामात्, यत् पञ्च किलोमीटर दूरे आसीत्, ततः सः पुस्तकानीतवान्। अहमतीव संतुष्ट: जातः।
मम प्रिया कथासीत् हनुमान्। अनन्तरम् अहम् अम्बिलि-अम्मावन-पुस्तकस्य वितरकोऽभवम्। अम्बिलि-अम्मावन-पुस्तकस्य परिवाराय मम हार्दाः शुभेच्छाः।