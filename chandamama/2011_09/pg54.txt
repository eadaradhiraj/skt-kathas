चातुर्यम्  

कश्चन वसन्तरायः नाम व्यापारी रामभद्रपुरनगरे निवसति स्म। यदा सः वृद्धः अभवत् तदा पुत्रौ आहूय उक्तवान् ‘‘अस्माकं व्यापारं युवाम् अग्रे अनुवर्तनं कृत्वा सम्पन्नौ भविष्यथ’’ इति अहम् इच्छामि। तदनन्तरं सः तौ उक्तवान्, ‘‘असरलं मा भवताम्। चातुर्येण व्यापारं कृत्वा उन्नतिं साध्नुयाताम्।’’ तस्य द्वौ पुत्रौ स्वस्य व्यवसायस्य प्रारम्भं कृतवन्तौ। किञ्चित् कालानन्तरं पिता तयोः व्यवसायस्य विषये पृष्टवान्। ज्यायसः पुत्रस्य व्यवसायः कथञ्चित् प्राचलत्। किन्तु कनीयसः पुत्रस्य व्यवसायः सफलः अभवत्।

एकदा वसन्तरायः तस्य पुत्रौ आह्वयति स्म। सः तयोः व्यवसायस्य विषये पृष्टवान्। तस्य अग्रजः पुत्रः उत्साहेन विना उक्तवान्, ‘‘अहं स्वस्य व्यवसायं तव उपदेशानुसारम् एव कृतवान्। अहम् असरलाम् अपि न अभवम्। किन्तु केवलं विरलाः जनाः एव मम वस्तूनि क्रेतुम् आगतवन्तौः।’’ तदनन्तरम् अनुजः पुत्रः उत्साहेन उक्तवान्, ‘‘अहं क्रेतुः मानसिकताम् अवगम्य एव व्यवसायं करोमि। अहम् अन्यत्र सहजतया अनुपलब्धानि वस्तूनि अल्पमूल्येन विक्रीणे। तेन भवतः उपदेशानुसारं व्यवहारे असरलता अपि न भवति। यद्यपि तत्र धनस्य हानिः भवति तथापि अन्येषां वस्तूनां विक्रयं कृत्वा अहं लाभं तत्र अलभे। एतत् मम व्यवसायस्य रहस्यं वर्तते’’ इति।  

वसन्तरायः अनुजस्य पुत्रस्य चातुर्यं दृष्ट्वा आनन्दितः अभवत्। सः कनीयसे पुत्राय स्वस्य खण्डविक्रयव्यवसायं प्रदत्तवान् तथा तेन ज्यायसे पुत्राय च स्तूपविक्रयाधिकारः प्रदत्तः।  
- भीमेश्वररावः