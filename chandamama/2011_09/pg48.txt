विस्मरणशीलः मनुष्यः

कश्चित् रामगोविन्दः नाम विस्मरणशीलः पुरुषः आसीत्। मध्याह्ने भोजने किं खादितम् इति सः सायङ्कालपर्यन्तं विस्मरति स्म। ये तं सम्यक् जानन्ति स्म ते तं तथा पृष्ट्वा यदा सः स्मर्तुं प्रयत्नं करोति स्म, तदा परिहसन्ति स्म।

एकदा सीता मातृगृहं गत्वा तत्र पञ्चदिनानि यावत् स्थितवती। भोजनं कृतम् इति विस्मृत्य रामगोविन्दः एकस्मिन् दिने षड्वारं भोजनम् अकरोत्। यदा सीता गृहं प्रत्यागता तदा गृहस्य सर्वं भक्ष्यपणं समाप्तम् आसीत्। तस्मात् दिनात् सीता यत्र कुत्रापि गच्छति स्म तत्र स्वपतिम् अपि नयति स्म।

कदाचित् सीतायाः अग्रजः मानवीरः मेलितुम् आगतः। सः दिनत्रयं स्वभगिन्याः गृहे न्यवसत्। सः गमनात् पूर्वं नद्यां पवित्रस्नानं कर्तुम् इच्छाम् प्रकटितवान्। रामगोविन्दः स्वश्यालं स्वीकृत्य नदीं गतः। केचन बालाः नदीतीरे क्रीडन्ति स्म यदा तेषां गावः तत्रैव चरन्ति स्म। मानवीरः स्ववस्त्राणि नदीतीरे स्थापयित्वा रामगोविन्दं तानि परिरक्षितुं कथयित्वा स्नातुं नदीं प्रविष्टः।

रामगोविन्दस्य सर्वम् अवधानं बालानां क्रीडासु आसीत्। मानवीरः नद्यां तरन् आसीत्। किञ्चित् कालानन्तरं मानवीरं विस्मृत्य रामगोविन्दः गृहं प्रत्यागतः। यदा सीतया मानवीरविषये पृष्टम् तदा सः पुनः नदीं प्रति धावितः। यावत् रामगोविन्दः तत्र प्रत्यागतः तावत् मानवीरस्य नदीतीरे स्थापितानि वस्त्राणि नष्टानि आसन्।

वस्त्रैः विना मानवीरः नद्याः बहिः आगन्तुं न शक्नोति स्म। यावत् रामगोविन्दः गृहं गत्वा तस्य कृते वस्त्राणि स्वीकृत्य पुनः न आगतः तावत् सः तत्रैव जले स्थितः आसीत्। सीता पत्युः विस्मरणशीलेन दुःखिता जाता स्वभ्रात्रे क्षमां च याचितवती। यद्यपि एतावत् सर्वं भवति स्म तथापि रामगोविन्दः स्वविस्मरणशीलेन कदापि बाधितः न भवति स्म।

अथ कदाचित् सः समीपस्थे ग्रामे मेलां द्रष्टुं गतवान् इति प्रतिवेशिभ्यः अशृणोत्। सः अपि मेलाम् गन्तुम् इच्छति स्म। तस्य पञ्चवर्षीयः पुत्रः अपि मेलाविषये श्रुत्वा तेन सह गन्तुम् ऐच्छत्। रामगोविन्देन पुत्रः मेलां प्रति नेतव्यः एव अभवत्। सीता रज्जुं स्वपुत्रस्य हस्ते बद्ध्वा तस्याः अपरं पार्श्वं ग्रहीतुं रामगोविन्दाय अयच्छत्। गृहतः प्रस्थानसमये रामगोविन्दः स्वपुत्रं स्कन्धयोः आरूढवान्।

प्रस्थानात् पूर्वं सीता रामगोविन्दम् किमपि मिष्टान्नम् आगमनसमये मेलातः न आनेतव्यम् इति कथितवती। यतः मार्गे नैके वानराः भवन्ति स्म ये मिष्टान्नार्थं पीडां कारयेयुः। रामगोविन्दः तत् अङ्गीकृतवान्।

पूर्णं दिनं मेलायां यापयित्वा रात्र्यागमे रामगोविन्दः गृहं प्रत्यागतः। सीता द्वारम् उद्घाटय स्वपतिं दृष्ट्वा उच्चैः आक्रोशितवती। “तथा उच्चैः न आक्रोशतु। अहं तव पतिः अस्मि। केवलं मम वस्त्राणि अतीव मलिनानि सन्ति यतः अहं मेलायां नैकानि आपणानि विलोभनस्थानानि च गतवान्” इति स्वयमेव विनोदं कृत्वा हसन् एव रामगोविन्दः अवदत्।

सीता महता कष्टेन स्वमुखम् उद्घाट्य अपृच्छत् - “आवयोः पुत्रः कुत्र अस्ति?” रामगोविन्दः उदतरत् - “आवयोः पुत्रं जनसम्मर्दे अन्विष्य श्रान्तः भूत्वा अहं तं गृहम् आनीतवान्” इति। रज्जोः रिक्तपार्श्वं दूरं कृत्वा सः तस्य स्कन्धयोः भारं सः अधः स्थापितवान्। तस्मिन्नेव क्षणे तेन उह्यमानः वानरः सकूर्दनं झटिति दूरं धावितवान्। सीता निःसंज्ञा जाता यतः स्वपुत्रं मेलायां विहाय तत्स्थाने सः कश्चित् वानरम् आनीतवान् आसीत्।