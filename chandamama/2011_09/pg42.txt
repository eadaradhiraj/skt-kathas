कावेर्याः उत्पत्तिः

पुरा ‘शूरपद्मनाभः’ नाम एकः असुरः आसीत्। सः बहु बलवान् दुष्टः च आसीत्। तस्य दुष्टत्वं सोढ्वा चतुर्दश लोकाः भयेन अकम्पन्त। स्वर्गस्थाः देवाः अपि भयेन अकम्पन्त।

न केवलं देवाः अपि तु साक्षात् देवेन्द्रस्य स्थितिः अपि तस्य असुरस्य पुरतः दयनीया अभवत्। अतः देवेन्द्रः पृथिवीम् आगत्य एकस्मिन् वने वेत्रवृक्षरूपेण जातः।

केभ्यश्चित् दिनेभ्यः अनन्तरं ग्रीष्म-ऋतुः आगतः। वने सर्वे वृक्षाः शुष्काः अभवन्। किन्तु देवांशस्य कारणेन सः वेत्रवृक्षः हरितः एव अवशिष्टः। तद् दृष्ट्वा देवेन्द्रः अचिन्तयत् “सर्वे वृक्षाः शुष्काः जाताः। केवलम् अहमेव हरितः अवशिष्टः अस्मि। किम् एतद् अनुचितं नास्ति वा? एतेन मम रहस्यं सहजतया ज्ञातं भवेत्। अधुना यदि अहं मम प्रभावेन गङ्गानदीं पृथिव्याम् आनेष्यामि तर्हि मम रहस्यं ज्ञातं न भवेत् तेन च देवं पूजयितुम् अवसरः अपि प्राप्तः भवेत्”।

एवं निश्चयं कृत्वा देवेन्द्रेण गणेशस्य प्रार्थना कृता। प्रार्थनया प्रसन्नः भूत्वा गणेशः अवातरत्। देवेन्द्रः तस्मै स्वस्य इच्छाम् अश्रावयत्। गणेशः अपि देवेन्द्रस्य इच्छां पूर्णां कर्तुम् ऐच्छत् ध्यानं कृत्वा च अपश्यत्। तेन अगस्त्यऋषेः कमण्डलौ जलं दृष्टम्।

अनुक्षणं गणेशः काकरूपं धृत्वा अगस्त्यऋषेः आश्रमं प्रति उदडीयत। तत्र गत्वा दृष्टं यद् अगस्त्य-ऋषिः तपस्यायां मग्नः अस्ति। काकरूपेण गणेशः कमण्डलोः समीपम् अगच्छत् चञ्च्वा तस्य भङ्गम् अकरोत् च।

तदा अगस्त्यऋषेः कमण्डलोः तद् जलं धारारूपेण पृथिवीं प्रति वहत्। वहत् जलं तद् वनम् अगच्छत् यत्र देवेन्द्रः वेत्रवृक्षरूपेण स्थितः आसीत् तं वृक्षम् अपि असिञ्चत् च।

केनचित् कालेन अगस्त्यऋषिणा यदा कमण्डलुः दृष्टः तदा तस्मिन् एकः जलबिन्दुः अपि नासीत्। यदा इतस्ततः दृष्टः तदा तेन उड्डीयमानः एकः काकः दृष्टः। ऋषिः तम् अन्वधावत् किन्तु चतुर्दश लोकाः धावित्वा अपि सः तं ग्रहितुम् न अशक्नोत्।

अन्ते ऋषिणा दिव्यदृष्ट्या ज्ञातं यत् सः कोऽपि सामान्यः काकः नास्ति। तदा तेन वस्तुस्थितिः ज्ञाता। अगस्त्य-ऋषिः गणेशम् अवदत्, “हे विघ्नहारिन् देव, भवान् किमर्थम् अटति? भवता लोककल्याणार्थं यद् कार्यं कृतम्, अहं तस्य समर्थनं करोमि। किन्तु अधुना मम समीपे ईशपूजनार्थम् एकः अपि जलबिन्दुः नास्ति। एतद् किमर्थम्?” एतद् श्रुत्वा एव काकरूपं धारयता गणेशेन स्वस्य चञ्च्वा अगस्त्यऋषेः कमण्डलौ जलं स्थापितम्।

गणेशेन अगस्त्य-ऋषेः कमण्डलोः चोरितं तद् जलं भूमौ पतितं कावेरीनद्याः रूपेण च ऊढम्। तदनन्तरं ‘सुब्रह्मण्यस्वामी’ अवातरत् लोककष्टकस्य शूरपद्मनाभस्य असुरस्य नाशं च अकरोत्। अतः एव अधुना अपि सुब्रह्मण्यस्वामिनः उत्सवे शूरपद्मनाभस्य एतास्याः कथायाः श्रवणं-श्रावणं च भवति।